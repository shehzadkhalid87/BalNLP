بے تواریں بچکَند
زاناں تو ھیال کُتگ کہ یک بے تواریں بچکندے ءِ ارزشت چے اِنت؟ ءُ چُنت زبان ءَ گپ کنت؟
آشک ایشی ءَ وتی زِرد ءِ تاھیر پھم اَنت، دژمن بچکَند ءَ وتی پْروش ءِ نشانی ءُ راہ ءِ مُساپر وتی ژندءُپند ءِ ملم ءُ دوا منّ اَنت۔
گِند ئے اِے ناں گِران بھا اِنت ءُ ناں کہ ھلاس بیوکیں چیزے بلے پد ءَ ھم ما ایشی ءَ چیر دار ایں، ھاس(خاص طور پر) پہ ھما مردماں کہ آ گیش پہ وشیں بچکَنداں تُنیگ اَنت۔
گُڑا وھد بہ رس ایت یک وشیں بچکندے تالان بکن بلکیں یک دلپْروش ءُ نااُمیتے ءِ اُمیت پد ءَ بہ رُد ایت۔
بُنگیج گوں اللہ ءِ پاکیں نام ءَ.
بُنگپ: تکبر چے ءَ گش اَنت؟
رجانک: اللہ دوست نہ دار ایت ھمایاں کہ وت ءَ مزن لیک اَنت.
دگہ جاھے گش ایت.
رجانک: نوں من بیرہ دیاں چہ وتی نشانیاں ھمایاں کہ تکبر اِش کتگ ماں زمین ءِ تہ ءَ ناھک ءَ.
دگہ جاھے گش ایت:  رجانک: ءُ کرچک مکن وتی پیشانی ءَ مردمانی دیم ءَ، ءُ مہ گرد زمین ءِ سر ءَ ملان ءَ، بیشک اللہ دوست نہ دار ایت ھر ناز کنوک ءُ پھر کنوک ءَ.
